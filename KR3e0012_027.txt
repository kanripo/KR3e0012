# -*- mode: mandoku-view -*-
#+TITLE: 巢氏諸病源候總論
#+DATE: 2019-03-29 21:03:56.817489
#+PROPERTY: ID KR3e0012
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 27
<pb:KR3e0012_WYG_027-1a>¶
　　欽定四庫全書¶
¶
　　巢氏諸病源候總論卷二十七¶
¶
　　隋　巢元方　撰¶
¶
　　血病諸候(凡九論)¶
¶
　　吐血候¶
¶
　　夫吐血者皆由大虚損及飲酒勞損所致也但肺者五¶
藏上蓋也心肝又俱主於血上焦有邪則傷諸藏藏傷¶
血下入於胃胃得血則悶滿氣逆氣逆故吐血也但吐¶
<pb:KR3e0012_WYG_027-1b>¶
血有三種一曰内衂二曰肺疽三曰傷胃内衂者出血¶
如鼻衂但不從鼻孔出是近心肺間津出還流入胃内¶
或如豆汁或如衂血凝停胃裏因即滿悶便吐或去數¶
升乃至一斛是也肺疽者言飲酒之後毒滿便吐吐已¶
後有一合二合或半升一升是也傷胃者是飲食大飽¶
之後胃内冷不能消化則便煩悶强嘔吐之所食之物¶
與氣共上衝踧因傷損胃口便吐血色鮮正赤是也凡¶
吐血之後體恒㤿㤿然心裏煩躁悶亂紛紛顛倒不安¶
<pb:KR3e0012_WYG_027-2a>¶
寸口脉微而弱血氣俱虚則吐血關上脉微而芤亦吐¶
血脉細沉者生喘欬上氣脉數浮大者死久不瘥面色¶
黄黒無復血氣時寒時熱¶
¶
　　養生方云思慮傷心心傷則吐衂發則髪焦也¶
¶
　　吐血後虚熱胷中否口燥候¶
¶
　　吐血之後藏府虚竭榮衞不理隂陽隔絶陽虚於上故¶
身體虚熱胷中否則口燥¶
¶
　　嘔血候¶
¶
<pb:KR3e0012_WYG_027-2b>¶
　　夫心者主血肝者藏血愁憂思慮則傷心恚怒氣逆上¶
而不下則傷肝肝心二藏傷故血流散不止氣逆則嘔¶
而出血¶
¶
　　唾血候¶
¶
　　唾血者由傷損肺肺者為五藏上蓋易為傷損若為熱¶
氣所加則唾血唾上如紅縷者此傷肺也脇下痛唾鮮¶
血者此傷肝關上脉微芤則唾血脉沉弱者生牢實者¶
死其湯熨針石别有正方補養宣導今附於後¶
¶
<pb:KR3e0012_WYG_027-3a>¶
　　養生方導引法云伸兩脚兩手指着足五指上愈腰折¶
不能低若唾血久疼為之愈長伸兩脚以兩手捉五指¶
七遍愈腰折不能低仰若唾血久疼血病久行身則可¶
卷轉也¶
¶
　　舌上出血候¶
¶
　　心主血脉而候於舌若心藏有熱則舌上出血如湧泉¶
¶
　　大便下血候¶
¶
　　此由五藏傷損所為藏氣既傷則風邪易入熱氣在内¶
<pb:KR3e0012_WYG_027-3b>¶
亦大便下血鮮而腹痛冷氣在内亦大便血下其色如¶
小豆汁出時疼而不甚痛前便後下血者血來逺前下¶
血後便者血來近逺近者言病在上焦下焦也令人面¶
無血色時寒時熱脉浮弱按之絶者下血¶
¶
　　小便血候¶
¶
　　心主於血與小腸合若心家有熱結於小腸故小便血¶
也下部脉急而弦者風邪入於少隂則尿血尺脉微而¶
芤亦尿血¶
¶
<pb:KR3e0012_WYG_027-4a>¶
　　養生方云人食甜酪勿食大酢必變為尿血¶
¶
　　九竅四支出血候¶
¶
　　凡榮衞大虚府藏傷損血脉空竭因而恚怒失節驚忿¶
過度暴氣逆溢致令腠理開張血脉流散也言九竅出¶
血喘欬而上氣逆其脉數有熱不得卧者死¶
¶
　　汗血候¶
¶
　　肝藏血心之液為汗言肝心俱傷於邪故血從膚腠而¶
出也¶
¶
<pb:KR3e0012_WYG_027-4b>¶
　　髪毛病諸候(凡十三論)¶
¶
　　鬚髪秃落候¶
¶
　　足少陽膽之經也其榮在鬚足少隂腎之經也其華在¶
髪衝任之脉為十二經之海謂之血海其别絡上唇口¶
若血盛則榮於頭髪故鬚髪美若血氣衰弱經脉虚竭¶
不能榮潤故鬚髪秃落¶
¶
　　養生方云熱食汗出勿湯風令髪墮落其湯熨針石别¶
有正方補養宣導今附於後¶
¶
<pb:KR3e0012_WYG_027-5a>¶
　　養生方云欲理髪向王地既櫛髪之始而微呪曰泥丸¶
𤣥華保精長存左為隱月右為日根六合清煉百神受¶
恩呪畢嚥唾三過能常行之髪不落而生¶
¶
　　又云當數易櫛櫛之取多不得使痛亦可令侍者櫛取¶
多血液不滯髪根常牢¶
¶
　　令生髭候¶
¶
　　手陽明為大腸之經其支絡缺盆上頸貫頰入下齒間¶
髭者是血氣之所生也若手陽明之經血盛則髭美而¶
<pb:KR3e0012_WYG_027-5b>¶
長血氣衰少則不生¶
¶
　　白髪候¶
¶
　　足少隂腎之經也腎主骨髓其華在髪若血氣盛則腎¶
氣强腎氣强則骨髓充滿故髪潤而黒若血氣虚則腎¶
氣弱腎氣弱則骨髓枯竭故髪變白也其湯熨針石别¶
有正方補養宣導今附於後¶
¶
　　養生方導引法云解髪東向坐握固不息一通舉左右¶
手導引手掩兩耳治頭風令髪不白以手復持頭五通¶
<pb:KR3e0012_WYG_027-6a>¶
脉也¶
¶
　　又云清旦初起左右手交互從頭上挽兩耳舉又引鬚¶
髪即流通　又云坐地直兩脚以兩手指脚脛以頭至¶
地調脊諸椎利髪根令長美坐舒兩脚相去一尺以扼¶
脚兩脛以頂至地十二通調身脊無患害致精氣潤澤¶
髪根長美者令青黒柔濡滑澤髪恒不白　又云伏解¶
髪東向握固不息一通舉手左右導引掩兩耳令髪黒¶
不白伏者雙膝著地額直至地解髪破髻舒頭長敷在¶
<pb:KR3e0012_WYG_027-6b>¶
地向東者向長生之術握固兩手如嬰兒握不令氣出¶
不息不使息出極悶已三嘘而長細引一通者一為之¶
令此身囊之中滿其氣引之者引此舊身内惡邪伏氣¶
隨引而出故名導引舉左右手各一通掩兩耳塞鼻孔¶
三通除白髪患也　又云蹲踞以兩手舉足五趾低頭¶
自極則五藏氣徧至治耳不聞目不明久為之則令髪¶
白復黒　又云正月十日沐髪髪白更黒　又云千過¶
梳頭頭不白　又云正月一日取五香煮作湯沐頭不¶
<pb:KR3e0012_WYG_027-7a>¶
白　又云十日沭浴頭不白　又云十四日沐浴令齒¶
牢髪黒　又云常向本命櫛髪之始叩齒九通隂呪曰¶
太常散靈五老反真泥丸𤣥華保精長存左迴拘月右¶
引日根六合清煉百疾愈因咽唾三過常數行之使人¶
齒不痛髪牢不白一云頭腦不痛　又云思心氣上下¶
四布正赤通天地自於大且長令人氣力増益髪白更¶
黒齒落再生¶
¶
　　令長髪候¶
¶
<pb:KR3e0012_WYG_027-7b>¶
　　髪是足少隂之經血所榮也血氣盛則髪長美若血虚¶
少則髪不長須以藥治之令長¶
¶
　　令髪潤澤候¶
¶
　　足少隂之經血外養於髪血氣盛髪則光潤若虚則血¶
不能養髪故髪無潤澤也則須以藥令其潤澤¶
¶
　　髪黄候¶
¶
　　足少隂之經血外養於髪血氣盛髪則潤黒虚竭者¶
不能榮髪故令髪變黄¶
¶
<pb:KR3e0012_WYG_027-8a>¶
　　鬚黄候¶
¶
　　足少隂之經血外榮於鬚血氣盛鬚則美而長若虚少¶
不足不能榮潤於外故令鬚黄¶
¶
　　令生眉毛候¶
¶
　　足太隂之經其脉起於目内眥上額交巔血氣盛則眉¶
美有毫血少則眉惡又眉為風邪所傷則眉脫皆是血¶
氣傷損不能榮養故須以藥生之¶
¶
　　火燒處髪不生候¶
¶
<pb:KR3e0012_WYG_027-8b>¶
　　夫髪之生血氣所潤養也火燒之處瘡痕緻密則氣血¶
下沉不能榮宣腠理故髪不生¶
¶
　　令毛髪不生候¶
¶
　　足少隂之血氣其華在髪足太陽之血氣盛則眉美足¶
少陽之血氣盛則鬚美足陽明之血氣盛則髪美手陽¶
明之血氣盛則髭美諸經血氣盛則眉髭鬚髪美澤若¶
虚少枯竭則變黄白悴秃若風邪乘其經絡血氣改變¶
則異毛惡髪妄生也則須以藥傅令不生也¶
¶
<pb:KR3e0012_WYG_027-9a>¶
　　白秃候¶
¶
　　凡人皆有九蟲在腹内値血氣虚則能侵食而蟯蟲發¶
動最能生瘡乃成疽癬瘑疥之屬無所不為言白禿者¶
皆由此蟲所作謂在頭生瘡有蟲白痂甚痒其上髪並¶
秃落不生故謂之白禿¶
¶
　　赤秃候¶
¶
　　此由頭瘡蟲食髪秃落無白痂有汁皮赤而痒故謂之¶
赤秃¶
¶
<pb:KR3e0012_WYG_027-9b>¶
　　鬼䑛頭候¶
¶
　　人有風邪在於頭有偏虚處則髪秃落肌肉枯死或如¶
錢大或如指大髪不生亦不痒故謂之鬼䑛頭¶
¶
　　面體病諸候(凡五論)¶
¶
　　蛇身候¶
¶
　　蛇身者謂人皮膚上如蛇皮而有鱗甲世謂之蛇身也¶
此由血氣否澀不通潤於皮膚故也¶
¶
　　面皰候¶
¶
<pb:KR3e0012_WYG_027-10a>¶
　　面皰者謂面上有風熱氣生皰頭如米大亦如穀大白¶
色者是¶
¶
　　養生方云醉不可露卧令人面發瘡皰¶
¶
　　又云飲酒熱未解以冷水洗面令人面發瘡輕者&KR0008;皰¶
¶
　　面皯䵴候¶
¶
　　人面皮上或有如烏麻或如雀卵上之色是也此由風¶
邪客於皮膚痰飲漬於府藏故生皯䵴¶
¶
　　養生方云飽食而坐不行步有所作務不但無益乃使¶
<pb:KR3e0012_WYG_027-10b>¶
人得積聚不消之病及手足痺面目棃皯¶
¶
　　酒皶候¶
¶
　　此由飲酒熱勢衝面而遇風冷之氣相摶所生故令鼻¶
面生皶赤皰帀帀然也¶
¶
　　嗣面候¶
¶
　　嗣面者云面皮上有滓如米粒者也此由膚腠受於風¶
邪搏於津液津液之氣因虚作之也亦言因傅胡粉面¶
皮膚虚者粉氣入腠理化生之也¶
<pb:KR3e0012_WYG_027-11a>¶
¶
¶
¶
¶
¶
¶
¶
¶
<pb:KR3e0012_WYG_027-11b>¶
¶
¶
¶
¶
¶
¶
¶
¶
　　巢氏諸病源候總論卷二十七¶
¶
